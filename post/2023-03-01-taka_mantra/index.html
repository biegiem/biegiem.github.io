<!DOCTYPE html>
<html lang="pl">
<head>
  <meta charset="utf-8">
  <meta http-equiv="X-UA-Compatible" content="IE=edge">
  <title>Taka mantra... | Magiczny Las</title>
  <meta name="viewport" content="width=device-width, initial-scale=1">
  <meta name="description" content="… zależy kto czego poszukuje w życiu. – Odpowiedział mąż mojej koleżanki, na mój laicki komentarz dotyczący jego ostatniej wyprawy (choć Sahib twierdzi, że ani to wyprawa, ani wyczyn) do Norwegii, gdzie trawersował, wspólnie z dwoma znajomymi, górski płaskowyż Hardangervidda.
Napisałem, że taka wędrówka przez śnieżny płaskowyż jest lekko nudna i brakuje w niej urozmaicenia.
Idą, idą, idą. Dookoła biało. Idą, idą, śpią, idą, idą.
Jednak po chwili zastanowienia tknęło mnie.">
  <meta name="author" content="eMBe">
  <meta name="keywords" content="">
  <link rel="canonical" href="https://www.magicznylas.pl/post/2023-03-01-taka_mantra/">
  <link rel="icon" href="https://www.magicznylas.pl/images/favicon.png" type="image/png" />
  <link rel="stylesheet" type="text/css" href="https://www.magicznylas.pl//css/chudy.css">
</head>
<body class="">

<div class="site-wrap">
  <header class="site-header px2 px-responsive">
  <div class="mt2 wrap">
    <div class="measure">
     <a href="https://www.magicznylas.pl/" class="site-title">Magiczny Las</a>
      <nav class="site-nav right">
      <a href="https://www.magicznylas.pl/about/">Magiczny Las?</a>
<a href="https://www.magicznylas.pl/archives/">Archiwum</a>
<a href="https://www.magicznylas.pl/tags/">Tagi</a>

      </nav>
      <div class="clearfix"></div>
    </div>
  </div>
</header>

  <div class="post p2 p-responsive wrap" role="main">
    <div class="measure">
      <div class="post-header mb2">
        <h1 class="py2">Taka mantra...</h1>
        <span class="post-meta">1/03/2023 </span><br>
        
      </div>

      <article class="post-content">
      <p><strong>… zależy kto czego poszukuje w życiu.</strong> <strong>–</strong> Odpowiedział  mąż mojej koleżanki, na mój laicki komentarz dotyczący jego ostatniej  wyprawy (choć Sahib twierdzi, że ani to wyprawa, ani wyczyn) do  Norwegii, gdzie trawersował, wspólnie z dwoma znajomymi, górski  płaskowyż Hardangervidda.</p>
<p>Napisałem, że taka wędrówka przez śnieżny płaskowyż jest lekko nudna i brakuje w niej urozmaicenia.</p>
<p><em>Idą, idą, idą. Dookoła biało. Idą, idą, śpią, idą, idą.</em></p>
<p>Jednak po chwili zastanowienia tknęło mnie. Cholera, uzmysłowiłem  sobie, że doświadczenie lodowej pustki jest niczym innym jak doskonałą  drogą do oświecenia! Jest stoickie. Pozbawione chaosu emocji, tak  odmienne od eksplozji zieleni, woni słodkich, jaskrawości palety barw.  Cisza. Jak bardzo można zagłębić się w sobie, podczas takiej wędrówki?  To nurkowanie na bezdechu w białej głębinie. I może właśnie tego Sahib  poszukuje w życiu.</p>
<p>Tego samego oświecenia poszukuję i ja, a moja mantra, to przemierzane kilometry na górskim szlaku, im więcej ich, tym bardziej zagłębiam się w sobie. Przewijający się, zatykający dech w piersi, krajobraz i emocje  wywołane biegiem po niesamowitym singletracku, mieszają się dając  niewyobrażalnie wybuchową substancję. Ta ekspresja. Tego szukam w życiu.</p>
<p>Ilu z nas wie, czego chce od życia? Czy szuka w życiu spełnienia? I  nie chodzi mi o napełnianie portfela poprzez pracę od poniedziałku do  piątku, czy bycie pięknym i wiecznie młodym. Chodzi właśnie o tę mantrę.</p>
<p>Nie mam zamiaru nikogo namawiać do porzucenia swoich przyzwyczajeń i  ruszenia przed siebie górską granią – to nie musi być tym, czego  pragniecie – ale jestem przekonany, że gdy znajdziecie odpowiedź na  pytanie, czego chcę i zaczniecie spełniać swoje pragnienia, wasze życie  się odmieni.</p>
<p>Dzięki tej prozaicznej czynności, jaką jest bieganie, odkrywam w  sobie nowe możliwości, przeżywam niesamowite przygody, zatrzymuję  przelatujące przez palce życie. Teraz wiem, że nieważne jest czy biegasz po ulicy, uprawiasz jogę, kręcisz korbą, pływasz, przemierzasz samotnie górskie szlaki, a to, że choć podążamy innymi ścieżkami, to zmierzamy  do wspólnego celu – oświecenia.</p>

      </article>

       
      <p class="post-meta">Tagi:&nbsp;
        
            
            <a href="https://www.magicznylas.pl/tags/strumie%c5%84_%c5%9bwiadomo%c5%9bci">strumień_świadomości</a>
        
            ,&nbsp;
            <a href="https://www.magicznylas.pl/tags/refleksyjnie">refleksyjnie</a>
        
            ,&nbsp;
            <a href="https://www.magicznylas.pl/tags/zen">zen</a>
        
      </p>
       

      
    </div>
  </div>
</div>
    <footer class="footer">
      <div class="p2 wrap">
        <div class="measure mt1 center">
      <nav class="social-icons icons">
<a class="fa fa-rss rss" href="https://www.magicznylas.pl/index.xml" aria-label="rss"></a>

<a class="fa fa-pixelfed pixelfed" href="https://pixelfed.social/embe" aria-label="pixelfed"></a>

<a class="fa fa-gemini gemini" href="gemini://magicznylas.pl/" aria-label="gemini"></a>
<a rel="me" class="fa fa-mastodon mastodon" href="https://mastodon.social/@magicznylas" aria-label="mastodon"></a>
</nav>

          <small>
            Copyright &#169; 2023 magicznylas.pl<br>
	    Wszystkie materiały na stronie objęte są licencją <a rel="license" href="https://creativecommons.org/licenses/by-sa/4.0/deed.pl"><b>CC BY-SA 4.0</b></a>, chyba, że zaznaczono inaczej.<br>
            Powered by <a href="http://gohugo.io/" target="_blank">Hugo</a> &amp; <a href="https://github.com/azmelanar/hugo-theme-pixyll" target="_blank">Pixyll</a>
             <br>
	    <a href=https://512kb.club>512kb.club</a> | <span style=color:green>green</span> team
          </small>
	   <div>
	   </div>
        </div>
      </div>
    </footer>
</body>
</html>

